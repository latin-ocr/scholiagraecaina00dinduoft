xii REISKII PRAEF. AD SOHOL. IN AESOHINEM.

exscriberet ad me mittenda, non ad AEschinem solum, sed ad
omnes reliquos quoque Graecos oratores. Tandem paucis ante
mensibus Londino ad me misit Antonius Askewius, V. O. inter
alia volumina numero quam plurima, quibus Taylor in adornanda
sua Demosthenis editione usus erat, volumina duo ad AEschinefn
solum pertinentia, quae nunc penes me sunt. Alterum est illud,
quod orationum AEschinis exemplum tenet, ex Henrici Stephani
corpore Graecorum oratorum minorum evulsum, chartis inter-
jectis distinctum, quibus chartis Taylor, praeter collationes codi-
cum Lockerani‚ Harleyani, et Meadiani, etiam Scholia Graeca in
Timarcheam, non item in reliquas duas orationes adscripscrat,
eadem cum illis, quae in Bernardino et Ultrajectino libro legun—
tur. Sed accepi quoque in schedis illis Tayloranis aliud volumen,
quo consutum erat exemplum Timarcheae, ex editione Taylori,
chartis puris interpolatum, quibus chartis Taylor varias lectiones
Meadiani codicis ad illam Timarcheam, et praeterea Scholia in
eandem orationem ex eodem codice petita inscripserat, ab illis
Bernardini libri Scholiis diversa, et raro cum illis consentientia.
Scholia e codice Bernardi depromta insignivi litera B, e Mea-
diano, M.

Hi sunt fontes, e quibus nunc istaec scholia in publicum quali-
cunque ministerio meo emanant. Quos fontes qui mihi recluse-
runt, amici lectissimi, de me pariter et de literis egregie meriti-
que et-imposterum merituri, gratias iis, quas hoc nomine debe0‚
ago habeoque quas possum maximas et luculentissimas.

