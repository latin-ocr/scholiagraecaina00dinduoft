PRAEFATIO. v

pus redegit, sive is Zosimus Ascalonita, qui imperante
Anastasio, i. e. seculo quinto exeunte vixit, sive alius
fuit: de quo nuper dixi in praefatione ad scholia in Dc-
mosthenem p. xii. Is tripertitum in primarios Attico-
rum oratores commentarium composuisse videtur, cujus
pars prima scholia in Isocratem, secunda in Demosthe-
nem, tertia in AEschinem complecteretur. Nam scholia
in Isocratem (τὰ Ἰσοκρατικά) in scholiis ad Demosthenem
citantur p. 30, 22. (vel 33, 23,) et p. 676, 27, cui δευτέρῳ
se ἐπιβῆναι ait Zosimus in Vita Demosthenis, quam ego
scholiis praefixi p. 18, 1.: scholia vero in AEschinem nus-
quam memorantur in Demosthenicis‚ ex quo colligimus
scripta ea esse post Demosthenica‚ quorum frequens in
AEschineis mentio fit. Cujusmodi in locis scholiasta fre-
quenti illa etiam Demosthenicis in scholiis formula ὠς
ἔγνωμεν (de qua dixi in Indice schol. Demosth. p. 834.)
utitur, Velut ὠς ἔγνωμεν ἐν τοῖς Δημοσθενικοῖς, ὠς ἔγνωμεν ἐν
τοῖς Φιλιππικοῖς, ὠς· ἔγνωμεν ἐν τῷ περὶ τοῦ στεφάνου, et quae
sunt reliqua, quae in Indicem rettulimus s. v. Δημοσθένους
ἐξηγηταί. Neque intra hos oratores grammatici illius
opera substitisse videtur: nam eundem scholia in Pinda-
rum et Thucydidem composuisse apparet ex verbis ὥς
ἔγνωμεν ἐν τοῖς Πινδαρικοῖς ad orat. 3. ᾗ. 179. et ὠς ἔγνωμεν
ἐν τοῖς Θουκυδιδείοις ad orat. 1. ᾧ. 64. 191. Scholia autem
AEschinea partim sunt rhetorica, quanquam multo et ra-
riora et breviora quam in Demosthenica collectione, par-
tim grammatica et historica, in quo genere, praesertim in
oratione Timarchea, multa sunt quae exquisitiorem anti-
quorum interpretum doctrinam prodant, etsi non diserte
nominatorum, nisi quod Aspasius et Apollonius non satis
constat qui, semel uterque, memorantur, de quibus dic-
tum in praefatione ad scholia Demosth. p. xvii„ et οἱ περὶ
Μαρκελλῖνον p. 42, 6.

Scholiis praefixi breves de vita AEschinis commenta-
tiones duas ab Aldo primum editas, quarum altera Apol-
lonio tribuitur, qui haud dubie idem est de quo modo di-

